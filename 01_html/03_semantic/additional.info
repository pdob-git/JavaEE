
Znaczniki semantyczne
Znaczniki, o których warto tutaj wspomnieć to:

<article> - wbrew nazwie, nie musi to być artykuł, ale może to być dowolny wycinek strony, który może być potraktowany jako samodzielny byt. Najprostszym przykładem jest artykuł na stronie internetowej, albo lekcja w kursie internetowym, ale jako element <article> można potraktować także np. wpis na blogu, albo post na forum.

<aside> - element, w którym możesz umieścić treść poboczną, która może stanowiła przypis do czytanego artykułu, albo np. możesz tam umieścić odnośniki do powiązanych artykułów.

<header> - nagłówek. Może to być zarówno nagłówek strony internetowej, czyli ta jej część, która jest powtarzalna, niezależnie od tego jaki artykuł na niej czytamy, ale może to być także element zagnieżdżony np. w <article> i umieszczony będzie tam nagłówek konkretnego artykułu, czyli np. tytuł w <h1> i krótki wstęp będący paragrafem,

<footer> - stopka. Może to być stopka na stronie internetowej, w której są np. dane kontaktowe i skrócona nawigacja do najważniejszych podstron serwisu, ale także stopka konkretnego artykułu, gdzie znajdą się np. informacje o autorze, albo przypisy i dodatkowe źrodła.

<nav> - nawigacja. Może to być zarówno nawigacja w rozumieniu odnośników do innych artykułów, czy działów na stronie internetowej, ale także nawigacja w ramach pojedynczej strony, która przeniesie nas np. do jej odpowiedniej części.

<section> - sekcja dokumentu. Idealnie sprawdzi się w sytuacji, gdy np. mamy duży artykuł podzielony na kilka rozdziałów, z których każdy rozpoczyna się np. nagłówkiem <h2>.

<main> - wskazuje główną część dokumentu.

więcej: https://developer.mozilla.org/en-US/docs/Web/HTML/Element
dodatek read mode do chrome: https://chrome.google.com/webstore/detail/reader-mode/llimhhconnjiflfimocjggfjdlmlhblm

